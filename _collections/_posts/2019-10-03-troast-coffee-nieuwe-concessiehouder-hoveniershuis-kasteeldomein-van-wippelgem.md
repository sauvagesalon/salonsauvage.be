---
title: Troast Coffee nieuwe concessiehouder Hoveniershuis Kasteeldomein van Wippelgem
date: '2019-10-03 12:00'
layout: post
description: |+

image:
  url: /media/troast.jpg
blog: true
published: true
---


Op basis van een uitgebreid juryrapport koos het college van burgemeester en schepenen een nieuwe concessiehouder voor het Hoveniershuis op het Kasteeldomein van Wippelgem. Het gaat om de ambachtelijke koffiebrander Troast Coffee uit Evergem.

Het bedrijf van Toon Vermeulen en Charlotte Dhont leverde eerder al koffie aan bedrijven en horeca. Het duo wil een koffiebar en belevingscentrum openen op het kasteeldomein.



Troast Coffee brengt zijn eigen duurzame koffie op de markt. Hun koffie wordt op een ambachtelijke en duurzame wijze gebrand. De koffiebranderij krijgt een plaats in de oude paardenstallen. Bezoekers en klanten mogen het proces van het koffiebranden meevolgen: van groene koffieboon tot eindproduct.



De jury hechtte veel belang aan sociaal engagement. Troast Coffee zal – gebaseerd op het idee van ‘Heilige boontjes’ uit Nederland – jongeren met een probleemachtergrond, beperking of kansarmoede de kans geven om stage te doen in het bedrijf en in de koffiebar.



De startdatum moet nog in onderling overleg bepaald worden.
